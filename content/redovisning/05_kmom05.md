---
---
Redovisning kmom05
=========================

Koden i guiden är ju som det även står i guiden lite slarvig/stökig. Den fungerar helt klart, men det är inte den snyggaste. Jag skrev om en det en hel del, dels att strukturera om den som uppgiften kräver, men också att göra vissa delar lite mer passande, i alla fall i mina ögon.

En väldigt stor del av min tid gick åt att föra in koden i ramverket. Jag hade det problemet som uppstod hos en del andra att jag fick felmeddelandet "Server has gone away". Det slukade upp en hel dag för mig att lyckas fixa och sånt är ju alltid frustrerande, när det är själva installationen av saker som går snett och en inte har en aning om hur det ska lösas. Men det är ju lärorikt det också såklart och det lär ju inte vara sista gången som jag hamnar i en sådan situation. Förutom det så gick det väl relativt smidigt.

Det var inga problem att använda/lära sig anax/database för min del. Efter att jag jobbat med ramverket så pass mycket nu så var det precis som att använda det som vi har använt tidigare, inga konstigheter. Det är ett väldigt smidigt sätt att jobba på tycker jag, det krävs väldigt lite kod för att uppnå sina mål och koden håller sig ren och lättläst.

Jag gjorde bara basfunktionaliteten för min filmdatabas, detta på grund av att jag inte hade tiden över till att göra mer efter att ha fastnat så länge på ett felmeddelande tidigare. Jag gjorde en huvudsida som visar alla filmer, från den så går det att ta sig vidare till alla de olika delarna. För varje länk som en går in på så finns det en länk som leder tillbaks till huvudsidan. Jag valde att använda mig av en kontroller istället för en vanlig router för att det är ett ordentligare sätt att göra det på. Jag la dock all funktionalitet i kontrollen, då jag inte hade tiden till att dela upp den i klasser.

TIL: Jag har fått sitta och pilla mycket med mysql/workbench/xampp och lärt mig en del om dem under tiden. Förutom det så har jag kommit djupare in i ramverket och lärt mig använda anax/database, samt att använda mig utav studentservern och databasen där.
