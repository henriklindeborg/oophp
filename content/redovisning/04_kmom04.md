---
---
Redovisning kmom04
=========================

För tillfället så tycker jag faktiskt att trait och interface, i alla fall interface, känns lite som en omväg. Jag tycker att det skrivs lite onödigt mycket kod för att uppnå samma sak som annars hade kunnat uppnås av mindre kod. Trait kan jag se lite mer mening i, då det är lite som att ärva, fast att det går att använda flera samtidigt. Men jag antar att båda är en bra sak när en skriver större och mer seriösa program.

Kontroller är bara något som jag har sett ligga i ramverket, men inte riktigt vågat fundera på vad det är sedan tidigare. Det känns också som en sak som är bättre att använda, då det öppnar upp för att skriva snyggare/bättre kod, men att det kan ta lite längre tid, om en nu bara skulle skriva ihop något snabbt. Det var inte lika klurit att komma in i kontroller-tänket tycker jag inte, då det kändes som att skriva en vanlig klass i princip.

Jag gjorde inte någon särskilt avancerad intelligens till datorn i tärningsspelet. Det jag gjorde var att införa så att datorn väljer att fortsätta slå ifall den ligger i underläge med sin totala poäng plus poängen från rundan. Det gick smidigt att införa den intelligensen, men jag hade tyvärr inte tiden till att göra den mer avancerad.

Det är såklart skönt att få mer och mer koll på hur ramverket fungerar. Vi har ju använt det tidigare också och det har känts lite dåligt att inte förstå sig på det som sker och att inte riktigt kunna läsa koden som finns där i. Nu däremot så tycker jag att de flesta bitarna har fallit på plats och koden samt strukturen känns inte så främmande som den tidigare har känts.

Jag gav mig inte på att testa kontrollerklassen, jag skummade igenom guiden för det, men hann inte riktigt göra det själv. Jag fick en helt okej kodtäckning, att inte testa kontrollerklassen drog såklart ner det en hel del. Förutom den så blev nästan allt testat.

TIL: Jag har lärt mig att använda kontrollerklass i ramverket, vilket jag tror kan vara ett bättre alternativ till en vanlig router. Jag har även fått koll på begreppen Interface och Trait. Som vanligt så har jag även kommit djupare in i ramverket och fått en djupare förståelse för helheten.
