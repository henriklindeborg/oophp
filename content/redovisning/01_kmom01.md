---
---
Redovisning kmom01
=========================

Jag har inte jobbat med objektorienterad programmering i PHP någonting tidigare. Men jag tror att jag har kikat lite på det i Pyton tidigare, men väldigt grundläggande. Hittills så tycker jag även att det påminner en del om det som vi har gjort i Node/Javascript, möjligtvis i systerkursen. Jag har hört mycket om objektorienterad programmering tidigare i alla fall och att det är någonting som en bör ha koll på som en programmerare, samt att många brukar tycka att det är ett svårt koncept att lära sig. Det ska bli spännande att testa själv nu!

Det här med objekt och klasser känner jag igen lite ifrån Javascript/Node och tyckte därför att det gick ganska så smidigt att komma in i. Jag gick igenom guiden, vilket var en bra introduktion för objekt och klasser. Det känns alltid lite konstigt när en går igenom nya koncept, så jag kommer inte undan tanken om att jag inte vet helt om jag är på rätt spår eller inte.

Gissa nummret-uppgiften var en bra utmaning. Jag tyckte att det var väldigt svårt att komma in i uppgiften och hitta min vinkel in för att lösa den. Men när jag väl hade kollat igenom guiden och filen "Guess.php" så började jag se lite hur jag kunde göra. Jag fastnade som vanligt på några delar, men det var mest enkla felstavningar (som vanligt..).

Jag använde mig av samma sätt för att använda sessionen som vi har gjort tidigare, i guiden. Alltså att skapa en ny "Guess" i till en nyckel i sessionen ($SESSION["game"]) och sedan spara den i en variabel för att enklare kunna använda den.

Nu var det inga problem att komma igång med Git och GitHub eftersom att jag har gjort det tidigare i design-kursen. Jag minns att jag tyckte att det var mycket att hålla reda på då, men nu så gick det utan problem. Det är något som jag borde försöka ta till vana oftare nu när vi gör olika projekt.

Me-sidan är också lättare att ha och göra med nu, med tanke på att vi har jobbat mycket med ramverket tidigare, också i design-kursen. Visst det är mycket att hålla reda på, väldigt många olika filer och mappar, men mycket av det vet jag att jag kan ignorera för tillfället och jag vet var jag finner det mesta. Det är kul att komma tillbaks till samma struktur eftersom att jag har redan spenderat många timmar med att leta runt där innan.

TIL: Min störta lärdom av detta kursmomentet är den här introduktionen till objektorienterad programmering, att jobba med objekt och klasser. Jag har även börjat känna mig allt mer bekväm med att jobba med POST, GET och SESSION och förstår nu hur de fungerar. Det här var saker som var riktigt läskiga för mig i den första kursen, "htmlphp".
