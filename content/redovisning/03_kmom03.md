---
---
Redovisning kmom03
=========================

Jag skulle inte säga att jag har någon tidigare erfarenhet utav att skriva test-kod.
Möjligtvis att vi har gjort det tidigare här på något vis, men enligt mig så var det första gången.

När jag satt med tärningsuppgiften så började jag förstå tanken kring att skriva testbar kod och att skriva testkoden innan/under utvecklingen av programmet.
Det kan absolut bli lättare att få rätt på saker och ting och det kan gå snabbare (även om det känns som att lägga till ett moment skulle ta längre tid), eftersom att då slipper en sitta och testa manuellt genom att in och klicka på saker i själva programmet.
Men och andra sidan så blir det lite av en balans, då det känns lite onödigt om det bara ska vara något litet program som ska igång snabbt.

Det som vi har hållit på med nu är White-box testing. Det innebär att vi har tillgång till källkoden och vet så exakt vad som ska hända och kan då skriva kod för att testa programmet. Black-box testing är när en inte har tillgång till koden, utan behöver då testa sig fram genom att använda programmet. Istället för att kolla hur väl koden fungerar och är skriven, så kollar en mer hur/om programmet fungerar. Gray-box testing är någonstans mitt emellan White- och Black-box testing. Den har då tillgång till en del information, så som exempelvis dokumentation.  
Positiva/negativa tester är som det låter som. Med positiva tester testar saker som stämmer, medans negativa tester är till för att testa det som inte stämmer. Det kan till exempel vara giltiga/ogiltiga parametrar.

Tärningsuppgiften var en, i mitt tycke, väldigt tung uppgift. Jag ville gärna ge mig på att skriva testkoden innan, eller i alla fall under tiden jag skrev källkoden. Men det blev inte så, jag tyckte att det blev lite jobbigt att planera och det var många bollar i luften hela tiden. Jag försökte dela upp uppgiften i olika delar, vilket också blev olika klasser. En som skulle sköta tärningar, en som sköter rundan och en som sköter spelarna. Sen så klart router och vyer. Jag gick då inifrån och ut, alltså att först få tärningarna att fungera, sedan poäng/rundor och sist att få spelare och tilldela poäng.

Uppgiften tog mig väldigt lång tid och jag kände inte att jag kunde lägga allt för lång tid på att skriva tester, utan gjorde då nog för att känna att jag hade grep kring det. Jag kom nästan upp i 70% för totalen, vilket innebär att det är grönt, så det är inte helt fy skam ändå.

TIL: Dels så har det här kursmomentet tagit mig längre in i objektorienterad programmering och gjort mig mer bekväm i att använda mig utav klasser.
Men mest av allt så har jag lärt mig enhetstestning. Det lät som en mycket tyngre sak att komma in i, men jag känner mig faktiskt redan ganska bekväm i det och har förstått syftet med att använda sig utav det.
